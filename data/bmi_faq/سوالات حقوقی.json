[
    {
        "subject": "سوالات حقوقی",
        "question": "در خصوص وکالتنامه ها چنانچه موکلین خودشان مورد وکالت را انجام دهند تکلیف وکالتنامه مزبور چه می شود ؟",
        "answer": "چنانچه انجام موضوع عقد به یکباره انجام پذیرفته و پایان می یابد (مانند دریافت وام ازدواج) و یا متوالیا قابل انجام است (مانند دریافت حقوق بازنشستگی در ابتدای هر ماه با استفاده از دفترچه حساب) پاسخ متفاوت است.در فرض اول چون موکل خود نسبت به انجام موضوع عقد وکالت اقدام نموده لذا وکالتنامه منتفی شده و موضوعی برای اقدام وکیل باقی نمی ماند و در فرض دوم وکالت منتفی نشده و هم وکیل و هم موکل می توانند آنرا انجام دهند."
    },
    {
        "subject": "سوالات حقوقی",
        "question": "شخصی بموجب وکالتنامه اقدام به افتتاح سپرده بلند مدت برای فرزند خود می‌نماید و همه ماهه سود آن را دریافت میدارد، آیا با گذشت 9 ماه از تاریخ صدور وکالتنامه نیاز به تأئیدیه از دفترخانه مبنی بر عدم عزل وکیل میباشد یا خیر؟",
        "answer": "بانک می تواند با هر بار ارائه وکالتنامه  بر اساس دستورالعمل های داخلی خود نسبت به استعلام وکالتنام از سامانه های مربوطه اقدام خواهد نمود."
    },
    {
        "subject": "سوالات حقوقی",
        "question": "اجرای ثبت درخواست انسداد حسابهای شخصی را نمود و به حسابس اشاره کرده که بنام فرزند وی و توسط مشارالیه افتتاح گردیده تکلیف چیست ؟",
        "answer": "امكان مسدود نمودن حساب وجود ندارد زيرا حساب بنام شخص ديگري است . هرچند صاحب حساب تحت تكفل وي و حق برداشت با ايشان مي باشد اما مالكيت وجوه مربوط به ديگري است و چنانچه پدر قسمتي از دارايي خود را به فرزندش انتقال نموده در واقع مالكيتي در اين اموال ندارد و قانونگذار صاحب حساب را فرزند وي مي شناسد و صرفا به لحاظ عدم صلاحيت قانوني فرزندش (اهليت) مطابق قانون حق استفاده از وجوه مذكور را تا زمان اهليت استيفاء فرزندش دارد ، لذا درخواست ثبت وجهه قانوني ندارد."
    },
    {
        "subject": "سوالات حقوقی",
        "question": "چنانچه تقسیم ارث در گواهینامه انحصار وراثت ارائه شده به شعبه اشتباه باشد آیا شعبه مجاز به ترتیب اثر دادن به آن می باشد یا می بایست موضوع اشتباه بودن نحوه تقسیم ارث به ورثه اعلام تا آنرا به دادگاه اعاده و اصلاح نمایند ؟",
        "answer": "مسئول شعبه مي بايست پس از اطلاع از اشتباه بودن نحوه تقسيم ارث در گواهي انحصار وراثت از ترتيب اثر دادن به آن خودداري و مشتري را جهت اصلاح آن و مراجعه به دادگاه صادر كننده گواهي انحصار وراثت دلالت نمايد ."
    },
    {
        "subject": "سوالات حقوقی",
        "question": "آیا اقاله صرفا“ مربوط به املاک متعهد اصلی می باشد ؟",
        "answer": "به استناد ماده 283 ق.م \"بعد از معامله طرفين مي توانند بتراضي آن را اقاله و تفاسخ كنند\"طرفين اعم از بدهكار و راهن/راهنين مي باشد . "
    },
    {
        "subject": "سوالات حقوقی",
        "question": "آیا فرمانداران میتوانند نسبت به اخذ اطلاعات از سیستم بانکی اقدام نمایند یا خیر ؟",
        "answer": "مطابق مفاد بخشنامه نب/7 مورخ 1375/01/06 اداره نظارت بر بانكها و موسسات اعتباري بانك مركزي جمهوري اسلامي ايران و همچنین نامه شماره 5121 مورخ 1379/09/19 اداره نظارت بر امور بانکهای تجاری \" ارائه آمار و اطلاعات موردنياز استانداران ، سازمان برنامه و بودجه و مرکز آمار ایران در حد كليات و تا آنجا كه منافاتي با حفظ اسرار مشتريان بانك نداشته باشد از نظر بانك مركزي بلامانع است. از طرفي حسب مفاد ماده 24 مصوبه شورايعالي اداري مورخ 1377/07/28 ”كليه وظايف و اختياراتي كه بر عهده استانداران محول گرديده است، فرمانداران نيز همان وظايف و اختيارات را به جز اختيارات مصرح در بند 15 ماده 2 مصوبه را در شهرستان محل ماموريت خود دارا هستند."
    },
    {
        "subject": "سوالات حقوقی",
        "question": "آیا ارائه اطلاعات مربوط به حسابهای مشتریان بانک به سازمان تأمین اجتماعی قبل از صدور اجرائیه امکانپذیر میباشد یا خیر ؟",
        "answer": "خير امكان پذير نميباشد معهذا در صورتيكه صاحب حساب با ارائه اطلاعات مربوط به حساب خود موافقت داشته باشد ، انجام خواسته سازمان تأمين اجتماعي با اخذ موافقت كتبي صاحب حساب و رعايت كليه مقررات مربوط بنظر ميرسد بلااشكال باشد ( در این خصوص به نامه419  مورخ 1370/02/14 مدیریت نظارت و امور بانکهای بانک مرکزی ج.ا.ا که به موجب نامه عمومی 70061 مورخ 1370/02/23 اداره بازرسی کل به واحدها ابلاغ گردید و همچنین بند 9 نامه عمومی 70245 مورخ 1370/06/06 اداره حقوقی و دعاوی مراجعه شود)"
    },
    {
        "subject": "سوالات حقوقی",
        "question": "آیا بانک موظف بر پرداخت مالیات حق کسب و پیشه اخذ شده طبق برگ تشخیص مالیات مشاغل اشخاص حقوقی میباشد یا خیر ؟",
        "answer": "وفق مفاد ماده 59 مالیاتهای مستقیم و تبصره 2 ذیل آن نقل و انتقال قطعی املاک به مأخذ ارزش معاملاتی و به نرخ 5% و همچنین انتقال حق واگذاری محل به مأخذ وجوه دریافتی مالک یا صاحب حق و به نرخ 2% در تاریخ انتقال از طرف مالکان عین یا صاحبان حق مشمول مالیات میباشد . حق واگذاری محل از نظر این قانون عبارت است از حق کسب و پیشه یا حق تصرف محل یا حقوق ناشی از موقعیت تجاری محل ... با عنایت به مراتب فوق بانک موظف به پرداخت مالیات حق کسب و پیشه اخذ شده طبق برگ تشخیص مالیات مشاغل اشخاص حقوقی به سازمان امور مالیاتی میباشد ."
    },
    {
        "subject": "سوالات حقوقی",
        "question": "شخصی که تبعه کشور افغانستان می باشد به شعبه مراجعه و درخواست افتتاح حساب سپرده قرض الحسنه جاری می نماید تکلیف شعبه چیست ؟",
        "answer": "اتباع بیگانه جهت افتتاح حساب سپرده قرض الحسنه جاری می باشد مدارک ذیل را دارا باشند : \nالف : گذرنامه معتبر \nب : ویزای اقامت حداقل یکساله از جمهوری اسلامی ایران \nج : پروانه اشتغال بکار در جمهوری اسلامی ایران \nد : ارائه معرفی نامه از یکی از سازمانهای دولتی ، سفارتخانه ها و کنسولگری خارجی یا یکی از مشتریان دال بر شناسایی و تائید هویت متقاضی . \nبنابراین چنانچه تبعه افغانستان دارای شرایط فوق باشد ، می تواند برای او افتتاح حساب نمود و درغیراینصورت از پذیرش درخواست وی خودداری خواهند نمود ."
    },
    {
        "subject": "سوالات حقوقی",
        "question": "شورای حل اختلاف یکی از مناطق شیراز ، نامه ای جهت بازداشت حساب یکی از مشتریان بانک به شعبه ارسال می نماید تکلیف شعبه چیست ؟",
        "answer": "طبق مقررات جاری امکان پذیر می باشد."
    },
    {
        "subject": "سوالات حقوقی",
        "question": "آیا بانک می تواند جهت وصول مطالبات خود راساً و بدون هیچگونه تشریفاتی از حساب ضامنین برداشت نماید ؟",
        "answer": "طبق قرارداد و شرايط عمومي حساب سپرده قرض الحسنه جاري و قراردادهاي اعطاي تسهيلات كه به امضاء استفاده كننده از تسهيلات و ضامنين وي مي رسد ، بانك مي تواند راساَ بدون هيچگونه تشريفاتي از حساب هريك از نامبردگان برداشت نمايد ، ليكن اصلح است جهت انجام امر ابتدا به متعهد اصلي مراجعه و درصورت عدم حصول نتيجه و يا مشكلات اجرائي ، از حساب ضامن برداشت نمود ."
    },
    {
        "subject": "سوالات حقوقی",
        "question": "آیا کمیته امام خمینی ( ره ) می تواند از حسابهای مددجویان تحت پوشش خود که نزد شعبه بانک افتتاح حساب نموده ، برداشت نماید ؟",
        "answer": "بموجب ماده 656 قانون مدني، « وكالت عقدي است كه بموجب آن يكي از طرفين طرف ديگر را براي انجام امري نائب خود مي‌نمايد. »‌ مطابق مفاد ماده 1183قانون فوق : «در كليه امور مربوط به اموال و حقوق مالي مولي عليه، ولي نماينده قانوني او مي‌باشد. » طبق ماده 1218 قانون مدني : « براي اشخاص ذيل نصب قيم مي‌شود : 1- براي صغاري كه ولي خاص ندارند. 2- براي مجانين و اشخاص غيررشيد كه جنون يا عدم رشد آنها متصل به زمان صغر آنها بوده و ولي خاص نداشته باشند. 3- براي مجانين و اشخاص غيررشيد كه جنون يا عدم رشد آنها متصل به زمان صغر آنها نباشد.” با عنايت به مراتب برداشت از حسابهاي مشتريان صرفاً توسط صاحب حساب يا بنا به مورد بوسيله وكيل قانوني (بموجب وكالتنامه معتبر مورد قبول بانك) ، ولي يا قيم صاحب حساب (با ارائه مدارك مربوطه) و يا دستور مراجع ذيصلاح با رعايت مقررات مربوطه مقدور مي‌باشد كه در مانحن فيه كميته امداد امام خميني (ره) فاقد هريك از سمتهاي فوق جهت برداشت از حساب يا انتخاب وكيل يا قيم مي‌باشد. علي ايحال چنانچه كميته امداد امام خميني (ره) در نظر دارد از حسابهاي مددجويان تحت پوشش خود كه نزد شعب آن اداره امور افتتاح حساب نموده اند برداشت نمايد مي‌بايستي همانند سازمان بهزيستي كشور كه بموجب « قانون واگذاري قيمومت محجوران تحت پوشش سازمان بهزيستي كشور به سازمان مذكور تا زمان تعيين قيم توسط دادگاه صالح مصوب 76/04/29» حق قيمومت محجوران تحت پوشش آن سازمان اعطاء گرديده مراحل قانوني را جهت الحاق آن كميته به قانون مزبور و يا تصويب قانون مستقل طي نمايد."
    },
    {
        "subject": "سوالات حقوقی",
        "question": "نحوه اقدام شعب در خصوص قرارداد رهنی که منجر به صدور اجرائیه گردیده و راهن ذیل قراردادهای ذمه ای دیگر را نیز امضاء نموده باشد چگونه است؟",
        "answer": "شعب و واحدهای بانک موظّف خواهندبود چنانچه وثیقه‌گذاران ذیل قراردادهای داخلی را امضاء نموده باشند و وثیقه مورد نظر نیز دارای ارزش مازاد باشد، به منظور تأمین حقوق بانک و استیفای مطالبات از محلّ مورد وثیقه، نسبت به قراردادهای ذمّه‌ای از طریق اجرای ثبت و بازداشت مازاد آن اقدام لازم به عمل آورند."
    },
    {
        "subject": "سوالات حقوقی",
        "question": "یکی از وراث شخصی بدهکار ضمن مراجعه به شعبه تقاضای اقاله ملک تملیکی را تقدیم می نماید تکلیف شعبه در این مورد چیست ؟",
        "answer": "با توجه به مقررات موجود در قانون مدنی، در اثر اقاله طرفین معامله به وضعیت قبل از عقد بر می‌گردند. یعنی مالکیت مبیع به فروشنده و مالکیت ثمن به خریدار اعاده می گردد که در ما نحن فیه نیز پس از احراز وقوع فوت مالک ملک مورد نظر و در صورت اجتماع شرایط اقاله چنانچه یکی از وراث از سایر ورثه وکالتنامه رسمی مبنی بر اجازه انجام اقاله ملک مورد نظر را داشته باشد نسبت به اقاله ملک مذکور اقدام و پس از آن مالکیت ملک مورد نظر به کلیه وراث برمیگردد."
    },
    {
        "subject": "سوالات حقوقی",
        "question": "آیا املاک فاقد پلاک ثبتی و یا با داشتن پلاک ثبتی که سند مالکیت به نام ذینفع آن صادر نشده را میتوان توقیف نمود ؟",
        "answer": "وفق ماده 101 قانون اجرای احکام مدنی توقیف مالی که سابقه ثبت ندارد بعنوان مال محکوم علیه وقتی جائز است که محکوم علیه در آن تصرف مالکانه داشته باشد و یا محکوم علیه به موجب حکم نهایی مالک شناخته شده باشد همچنین بر اساس ماده 88 آئین نامه اجرای مفاد اسناد رسمی لازم الاجرا چگونگی توقیف مال غیرمنقول که سابقه ثبت ندارد اعلام گردیده است همچنین املاکی که دارای پلاک ثبتی بوده و در اداره ثبت پلاک ثبتی به نام شخص ثبت گردیده ولی سند مالکیت صادر نشده نیز قابل بازداشت است و مراتب بازداشت ملک به اداره ثبت محل اعلام و در سابقه ملک قید می شود و نحوه درخواست بازداشت پلاک های ثبتی اخیرالذکر همانند املاکی است که برای آنها و به نام ذینفع سند مالکیت صادر شده است، می‌باشد."
    },
    {
        "subject": "سوالات حقوقی",
        "question": "چه راهکاری برای اصلاح مبلغ اجراییه ای که به مدیونین ابلاغ گردیده وجود دارد تا نیم عشر اضافی پرداخت نگردد ؟ و در صورت پرداخت نیمعشر اضافی آیا می توان از طریق دیوان عدالت اقدام نمود ؟",
        "answer": "نظر به اینکه پس از ابلاغ اجرائیه صادره به پرونده تشکیلی معادل مطالبات نیمعشر اجرایی تعلق میگیرد و مستند وصول آن از بدهکار یا طلبکار ماده 131 قانون ثبت است لذا در صورتیکه اجرائیه ابلاغ شده باشد نسبت به آنچه که حق طلبکار بوده به عهده بدهکار است و نسبت به میزانی که طلبکار حق نداشته مازاد بر طلب اجرائیه صادر شده باشد به عهده طلبکار خواهد بود علی ایحال در فرض مذکور باید قائل به تفکیک شد یعنی در صورتیکه شعبه بیش از اصل طلب مندرج در سند رهنی در تقاضانامه صدور اجرائیه درج نماید و دفترخانه نیز بدون توجه به اشتباه بانک در برگ لازم الاجرا مبلغ اصل طلب را بیش مبلغ طلب مندرج در سند رهنی قید نماید بانک می تواند به استناد مسئولیت شغلی سردفتر ( مسئولیت سردفتر در جهت کنترل مبالغ لازم الاجرا و اینکه اشتباه بانک نافی مسئولیت سردفتر در درج مبلغ اضافی نیست و همچنین قانون مسئولیت مدنی به طرفیت سردفتر در محاکم عمومی دادگستری اقامه دعوی نماید . ولی در صورتیکه سردفتر در خصوص مبلغ اصل طلب اشتباه نکرده باشد امکان مراجعه به سردفتر وجود ندارد و بانک باید پس از پرداخت هزینه نیمشعر اجرایی از باب تسبیت و مسئولیت مدنی به کارمندان خود که در صدور اجرائیه اشتباه کرده اند مراجعه نماید ."
    },
    {
        "subject": "سوالات حقوقی",
        "question": "در مورد املاک مورد رهن بازداشت شده توسط اشخاص ثالث، تکلیف بانک به عنوان مرتهن در مقابل بازداشت کنندگان از لحاظ مقررات چگونه است؟",
        "answer": "با توجّه به این‌که به موجب مقرّرات موضوعه در قانون اصلاح ماده34 اصلاحی قانون ثبت استیفاء مطالبات بستانکار از طریق فروش مال مزایده و بر اساس تشریفات مقرّر درماده126 آیین‌نامه اجرای مفاد اسناد رسمی مصوب1387 و تبصره آن صورت می‌پذیرد. چنانچه مال مورد وثیقه دارای بازداشت مازاد بوده باشد در فرض عدم وجود خریدار دو حالت متصور می‌باشد:\n1- با پرداخت مابه‌التفاوت مبلغ ارزیابی مورد وثیقه تا میزان مطالبات سند رهنی توسط بانک، تمامت ملک مورد وثیقه به بانک تملیک و وجوه واریزی با رعایت اولویّت هر یک از بازداشت‌های بعدی به بازداشت‌کنندگان (توسط اجرای ثبت) داده خواهد شد.\n2- در صورت عدم تمایل بانک به پرداخت مابه‌التفاوت مذکور، مال مورد وثیقه تا میزان مطالبات مربوط به سند رهنی و متفرعات آن به بانک واگذار می‌گردد و الباقی آن به نحو مشاع در صورت تمایل به سایر بازداشت‌کنندگان واگذار می‌گردد.\n."
    },
    {
        "subject": "سوالات حقوقی",
        "question": "در صورتیکه ملکی ( پس از تملیک ) نیاز به زمان بیشتر جهت تعیین تکلیف دارد آیا میتوان با تنظیم قرارداد اجاره ( خصوصا“ در املاک کشاورزی هزینه های نگهداری ملک تاحدودی پوشش داده شود . ) اقدام نمود ؟",
        "answer": "با توجه به مهلت 2 ساله بانک برای فروش املاک تملیکی ( که در موارد خاص با کسب مجوز از بانک مرکزی قابل تمدید است ) وبا عنایت به اینکه اجاره املاک تملیکی ( اعم از مسکونی، کشاورزی و غیره ) به اشخاص ثالث مشکلاتی را در خصوص تخلیه و مسائل دیگری را برخواهد داشت لذا با توجه به مشکلات احتمالی ناشی از اجاره املاک، بانک اصولاً مجاز به انجام آن نمی باشد و انجام این امر صرفاً با مجوز مجمع عمومی بانک امکان‌پذیر خواهد بود."
    },
    {
        "subject": "سوالات حقوقی",
        "question": "بعضی از اجرائیات ثبت مستند به ماده 21 از توقیف اموال بدهکار بصرف عدم تناسب طلب بانک با ارزش مال تعرفه شده برای بازداشت امتناع دارند برای تعریف تناسب غیر از متناسب چه کار باید کرد ؟",
        "answer": "در صورت مالکیت بدهکار در مال معرفی شده اجرای ثبت قانونا“ مکلف به بازداشت مال مذکور به نفع بستانکار می باشد و در مواقعی که اجرای ثبت به استناد ماده 21 آئین نامه مفاد اسناد رسمی لازم الاجرا از توقیف اموال بدهکار به لحاظ عدم تناسب طلب بستانکار با مال معرفی شده امتناع نماید می بایستی در اجرای ماده 229 آئین نامه اجرای مفاد اسناد رسمی لازم الاجرا به نظر ایشان اعتراض و درخواست ارجاع به مرجع بالاتر گردد و ضمنا“ راهکار ارائه شده در بخش پایانی ماده 54 قانون اجرای احکام مدنی محل تأمل و بررسی است ."
    },
    {
        "subject": "سوالات حقوقی",
        "question": "چرا عملاً اجرائیات ثبت برخلاف آرای شورایعالی ثبت و یا هیأت نظارت استانها در مواردیکه اشخاص ثالث در املاک تملیکی تصرف دارند علیرغم اینکه تخلیه با تملیک ملازمه دارند اجتناب می‌نمایند؟",
        "answer": "اگر مدارک ارائه شده از سوی متصرف از جمله اجاره نامه و غیره قبل از تنظیم سند رهنی بانک باشد اجرای ثبت از تخلیه ملک تملیکی امتناع می‌نماید و بانک را جهت اقدام از طریق دادگستری برای تخلیه ملک راهنمایی می‌نماید و بانک بایستی به منظور تخلیه از طریق مراجعه به دادگستری اقدام نماید ولی چنانچه مدارکی دال بر تصرف و یاوجود رابطه استیجاری فیمابین بدهکار و متصرف نباشد و یا مدارک ارائه شده همگی نشاندهنده این باشد که هر گونه رابطه قراردادی بعد از تاریخ تنظیم سند رهنی بانک بوده است و بدهکار وفق ماده 7 قرارداد رهنی تنظیمی با بانک حق انتقال منافع را از خود سلب نموده ولی در زمان تخلیه ملک در تصرف شخص دیگری بوده براساس مقررات فصل یازدهم آیین‌نامه اجرای مفاد اسناد رسمی لازم‌الاجرا، ادارات و دوایر اجرای ثبت قانوناً مکلف به تخلیه و تحویل ملک تملیکی هستند و نیازی به مراجعه به مراجع قضایی نمی باشد بدیهی است در صورت استنکاف اجرای ثبت از وظیفه قانونی بدوا“ به استناد آرای متعدد صادره از شورایعالی ثبت در خصوص وظیفه اجرای ثبت مبنی بر تخلیه، تقاضای تخلیه شود و نهایتا“در اجرای ماده 169 آئین نامه مفاد اسناد رسمی لازم الاجرا به نظر رییس ثبت اعتراض و تقاضای رسیدگی به مرجع بالاتر میگردد."
    },
    {
        "subject": "سوالات حقوقی",
        "question": "اخذ مفاصا حساب دارایی در مواردیکه با عدم همکاری ورثه در اظهارنامه مالیاتی غیرمنقولی که در مرحله تملیک و انتقال اجرایی در دفترخانه قرار داد به چه ترتیب می باشد؟",
        "answer": "با توجّه به این‌که مورد رهن سند رهنی به واسطه اجراییه ثبتی در اثر عدم ایفای تعهّد از سوی متعهّد و در اجرای قانون اصلاح ماده 34 اصلاحی قانون ثبت پس از جری تشریفات مزایده و در فرض عدم وجود خریدار به بانک تملیک خواهد شد و با لحاظ آن‌که تملیک مورد رهن در حکم انتقال و بنا به مقرّرات مربوط مستلزم پرداخت کلیّه حقوق و عوارض و هزینه‌های قانونی است و مفاصاحساب دارایی موضوع ماده 187 قانون مالیات‌های مستقیم نیز از جمله این حقوق (حقوق دولت) محسوب می‌گردد فلذا پرداخت آن توسط بانک الزامی و اجتناب ناپذیر می‌باشد منتها بنا به صراحت ماده مذکور که فقط ناظر بر نقل و انتقال می‌باشد و همچنین بخشنامه‌های وزارتی صادره از سوی شورای عالی مالیّاتی بانک می‌بایستی فقط مالیّات نقل و انتقال را به دارایی پرداخت نماید و سایر دیون مالیّاتی به عهده مؤدّی می‌باشد. لذا بحث اظهارنامه مالیّاتی موضوعاً منتفی است."
    },
    {
        "subject": "سوالات حقوقی",
        "question": "آیا حق عدول و انصراف از اجرای ماده 34 اصلاحی قانون ثبت در هر مرحله از مراحل اجرایی برای بستانکار رهنی متصور است ؟",
        "answer": "با توجه به اینکه مستبط از ماده 40 قانون ثبت ، ماده 34 قانون ثبت جنبه آمره دارد بنابراین با توجه به آمره بودن ماده 34 اصلاحی قانون ثبت عدول و انصراف از اجرای ماده مذکور در برخی از مراحل عملیات اجرایی ، قانونی به نظر نمیرسد . علی ایحال این امر قبل از صدور پیش نویس سند انتقال اجرائی مورد وثیقه بنام بانک امکان پذیر خواهد بود . لازم به ذکر است مفهوم عدول و انصراف در فرض حاضر با لفظ اعراض متمایز و متفاوت است ."
    },
    {
        "subject": "سوالات حقوقی",
        "question": "نحوه تکمیل فرم تقاضانامه صدور اجرائیه به چه صورت است ؟ طبق مفاد مندرج در بخشنامه 18 ب راهنمایی لازم جهت تکمیل و تنظیم فرم تقاضانامه صدور اجرائیه بعمل آید ؟",
        "answer": "برگ تقاضای صدور اجرائیه به صورت فرم چاپی است که به هنگام تکمیل آن با رعایت مفاد سند ثبتی موضوع صدور اجرائیه می بایست در یک نسخه تکمیل و به امضاء صاحبان امضاء مجاز شعبه برسد در صدر برگ مزبور می بایست شماره و تاریخ سند موضوع اجرائیه قید گردد و چنانچه در ارتباط با قرارداد مزبور ، قرارداد یا قراردادهای متمم نیز به ثبت رسیده باشد شماره و تاریخ کلیه قراردادهای موصوف را نیز در ردیف مزبور قید می نمایند . اسامی متعهدین سند ( اعم ازتسهیلات گیرنده ، وثیقه گذار ) در ردیف مربوط به مشخصات متعهد طبق مندرجات سند رسمی قید میگردد. چنانچه متعهدین متعدد باشند ، اسامی همه آنان می بایست در برگ تقاضای صدور اجرائیه تصریح گردد ، مشخصات و اقامتگاه متقاضی صدور اجرائیه نیز درمحل مربوط قید میگردد.و مطالبات بانک به تفکیک اعم از اصل طلب ، سود مورد انتظار ، خسارت تأخیر تأدیه و سایر هزینه در ردیف « راجع به » قید میگردد و خسارت تأخیرتأدیه تا تاریخ تکمیل برگ تقاضانامه براساس مفاد قرارداد محاسبه و در برگ مزبور قید شود همچنین وصول خسارت تأخیرتأدیه از تاریخ صدور اجرائیه تا روز کل مطالبات درخواست شود . در خصوص قراردادهای داخلی لازم الاجرا نیز   می بایست برگ تقاضای صدور اجرائیه از اجرای ثبت تهیه و در تنظیم و تکمیل آن مشخصات قرارداد داخلی مشخصات سجلی ، مشخصات شعبه تسهیلات دهنده و میزان مطالبات قید شود ."
    },
    {
        "subject": "سوالات حقوقی",
        "question": "آیا میتوان ملکی که در رهن و یا توقیف بانک باشد از دریافت نیمعشر اجرایی خودداری و مراتب را به اداره ثبت محول نمایند ولی در صورتیکه در پرونده اجرایی به استناد قراردادهای داخلی اموالی از بدهکار توقیف نشده باشد در هنگام تسویه مطالبات توسط بدهکار علاوه بر طلب ب",
        "answer": "اگر مدیون به بانک مراجعه و تقاضای پرداخت مطالبات بانک را نمود اگر اموال بازداشت شده باشد بایستی مدیون را راهنمایی نماییم که به اجرای ثبت مراجعه نماید و نیمعشر اجرایی را بدهد ولی اگر اموال شناسایی نشده باشد نباید با اجرا مکاتبه شود تا نیمعشر اجرایی اخذ گردد چرا که اموال شناسایی نشده است ولی در فرضی که علیرغم عدم شناسایی اموال مدیون و نهایتا“‌عدم بازداشت اموال وی توسط اجرای ثبت ، بدهکار تقاضای پرداخت مطالبات پرونده اجرایی را نماید ، از آنجایی که هزینه اجرا نیز بر عهده مدیون است و در فرض اخیر نیز مدیون نیازی جهت مراجعه به ثبت و رفع بازداشت اموال خود ندارد ( چون اموالی بازداشت نیست ) ضرورت دارد نسبت به اخذ هزینه اجرایی نیز اقدام گردد"
    },
    {
        "subject": "سوالات حقوقی",
        "question": "نحوه محاسبه خسارت تأخیر تأدیه و راهنمایی لازم در خصوص آن طبق نامه عمومی 79034 اداره حقوقی و دعاوی به چه ترتیب می‌باشد؟",
        "answer": "نظر به بخشنامه شماره 105972 مورخ 1388/05/19بانک مرکزی جمهوری اسلامی ایران و این‌که کلیّه مبالغ پرداختی توسط مشتریان بعد از سررسید در ارتباط بدهی آنان باید بین اجزاء بدهی تسهیم بالنسبه گردد و با لحاظ نامه عمومی شماره 8/26/10777 مورخ 1388/06/09 اداره کلّ پیگیری و وصول مطالبات، قراردادهای تنظیمی بعد از تاریخ 19/05/1388 مشمول بخشنامه موصوف بوده و مفادّ نامه عمومی 79034 مورخ 1379/02/17 اداره کلّ حقوقی و دعاوی سابق در مورد آن‌ها مجرا نخواهد بود بدیهی است مفادّ نامه عمومی اخیرالذّکر نسبت به قراردادهای منعقده قبل از تاریخ مذکور کماکان به قوّت خود باقی است."
    },
    {
        "subject": "سوالات حقوقی",
        "question": "آیا در صورت تملیک مرهونه به شعبه و مزایده و فروش آن می توان از محل وجوه زائد بر طلب شعبه ، سایر بدهیهای مشتری را تسویه نمود ( از محل وجوهی که به بستانکار اداره حسابداریکل و بودجه منظور می گردد ؟",
        "answer": "وفق نامه عمومی 80173 مورخ 1382/08/21 اداره حسابداریکل و بودجه از محل فروش ملک تملیکی تسویه سایر بدهیها صحیح نمی باشد و شعبه می بایستی با همکاری اداره اطلاعات و اعتباری نسبت به شناسایی سایر اموال متعهدین اقدام و به استناد سایر مستندات طلب اقدام قانونی بعمل آورد ."
    },
    {
        "subject": "سوالات حقوقی",
        "question": "آیا برای تقاضای صدور اجرائیه هر مورد قرارداد یک برگ تقاضانامه چاپی جداگانه لازم است ؟",
        "answer": "هر قرارداد و یا سند در حکم سند لازم الاجرا که مستقلا“ تنظیم گردیده است ورقه تقاضا نامه صدور اجرائیه جداگانه لازم دارد مگر در مورد قراردادهای الحاقی ، اصلاحی ، متمم جهت افزایش میزان تسهیلات مصوب و غیره که در این مورد می توان برای اجراء قراردادهای مربوط از یک ورقه تقاضانامه صدور اجرائیه استفاده نمود ."
    },
    {
        "subject": "سوالات حقوقی",
        "question": "آیا میتوان به استناد قرارداد رهنی منعقد فیمابین بانک و راهن ثالث پس از وصول بدهی مستقیم گیرنده تسهیلات جهت وصول بدهی ضمانتی و غیر مستقیم مدیون اصلی اقدام نمود؟",
        "answer": "استفاده از سند رهنی برای وصول مطالبات حداکثر به میزان مبلغ سند بانضمام متفرعات شامل خسارت تأخیر تأدیه و هزینه های قانونی و حق الوکاله امکان پذیر می‌باشد. مگر اینکه راهن و گیرنده تسهیلات یکی باشند که در این صورت فرضا“ می‌توان بدواً با اجراء سند مربوط به بدهی ضمانتی و غیرمستقیم و اخذ دستور بازداشت از مرجع ذیصلاح و اجرای ثبت اسناد محل نسبت به توقیف مازاد ارزش احتمالی ملک مورد رهن اقدام نمود تا با تسویه بدهی مستقیم سند رهنی و فک رهن مورد وثیقه امکان وصول طلب غیرمستقیم بانک از راهن از طریق پرونده اجرایی سند عادی ممکن و مقدور گردد. به عبارت اخری تعهدات راهن (ثالث) در خصوص بدهی‌های گیرنده تسهیلات حداکثر به میزان اصل مبلغ مندرج در سند رهنی اموال اعم از منقول و غیرمنقول به انضمام کارمزد، سود و خسارت تأخیرتأدیه متعلقه می‌باشد. ضمناً اگر مشتری علاوه بر بدهی سند رهنی دارای تعهّدات مستقیم یا غیرمستقیم دیگر باشد وفق ماده 2 قراردادهای نمونه 4000 (به جزء قرارداد نمونه 4004) با پرداخت مطالبات سند رهنی از وثیقه فک‌ّرهن نمی‌شود."
    },
    {
        "subject": "سوالات حقوقی",
        "question": "آیا ملک تملیکی که محل سکونت مدیون و در تصرف وی بوده و امکان پرداخت و تسویه ریالی قیمت تمام شده توسط راهن برای انجام اقاله مقدور نباشد . میتوان با تنظیم قرارداد اجاره به شرط تملیک به مدیون واگذار نمود ؟",
        "answer": "با توجه به اینکه بانک مکلف است ظرف مدت 2 سال املاک تملیکی را از طریق مزایده به فروش برساند و مطالبات را تسویه نماید لذا تنظیم قرارداد اجاره شرط تملیک با بدهکار صحیح نبوده و می بایستی املاک تملیکی حتما“ از طریق مزایده بفروش برسد ."
    },
    {
        "subject": "سوالات حقوقی",
        "question": "هنگامیکه مازاد ملکی از سوی بانک و در یک پرونده اجرایی در اجرای احکام مدنی بازداشت می شود واحدهای اجرای احکام بدون در نظر گرفتن حقوق بانک بعنوان ذینفع و بدون اطلاع بانک مباردت به تملیک پلاک بازداشت شده به نام بازداشت کننده قبلی می نماید آیا این امر خلاف قان",
        "answer": "وفق ماده 55 قانون اجرای احکام مدنی ، در مورد مالی که وثیقه بوده یا در مقابل مطالباتی توقیف شده باشد محکوم له می تواند تمام دیون و خسارات قانونی را با حقوق دولت حسب مورد در صندوق ثبت یا دادگستری تودیع نموده تقاضای توقیف مال و استیفای حقوق خود را از آن بنماید در اینصورت وثیقه و توقیف های سابق فک و مال بابت طلب او و مجموع وجوه تودیع شده بلافاصله توقیف می شود بنابراین با توجه به مفاد ماده مذکور ذینفع بازداشت کننده می تواند مطالبات سند رهنی را پرداخت نماید و بابت مجموع دو طلب مال توقیف گردد که در اینصورت بحث مزایده ملک مورد وثیقه منتفی می باشد ."
    },
    {
        "subject": "سوالات حقوقی",
        "question": "یکی از موارد شایع که اکثریت شعب در هنگام تنظیم صدور اجرائیه به آن توجه نمی نمی نمایند . موضوع تعدیل سود سالهای آینده و اقساط سررسید نشده می باشد و از این حیث اسباب تضییع حقوق مشتری و بعضا“ بانک را فراهم می آورند ( خصوصا“ در هنگام محاسبه نیمعشر اجرایی و حق",
        "answer": "در خصوص موضوع می بایستی بدوا“ سود سالهای آینده اقساط سررسید نشده تعدیل گردد و متعاقبا“ نسبت به صدور اجرائیه اقدام گردد ."
    },
    {
        "subject": "سوالات حقوقی",
        "question": "آیا به پرونده ای که رأسا“ توسط شعبه اجراییه صادر و کارشناس حقوقی در آن دخالت نداشته حق الوکاله تعلق می گیرد یا خیر ؟",
        "answer": "وفق تبصره 2 ماده آئین نامه نحوه محاسبه و وصول حق الوکاله و روش مصرف آن به پرونده هایی که بدون دخالت کارشناس حقوقی اقدام قانونی شده باشد حق الوکاله تعلق نمی گیرد ."
    },
    {
        "subject": "سوالات حقوقی",
        "question": "اعمال جانشینی بانک به عنوان یکی از شروط مصرحه در قراردادهای منعقده با شرکت شهرکهای صنعتی حق است یا تکلیف ؟",
        "answer": "اعمال جانشینی بانک در قراردادهای بانک در اراضی واگذاری شرکت شهرکهای صنعتی حق بانک است و جنبه تکلیفی برای بانک ندارد ."
    },
    {
        "subject": "سوالات حقوقی",
        "question": "آیا قید شرط جانشینی در قرارداد به معنای سلب حقوق رهنی بانک ناشی از معاملات رهنی موضوع ماده 34 اصلاحی قانون ثبت است ؟",
        "answer": "در فرضی که قراردادهای رهنی بانک متضمّن شروط سه‌‌گانه مقرّر از سوی شرکت شهرک‌های صنعتی و از جمله امکان جانشینی بانک به جای مجری طرح در محل واگذاری شرکت شهرکهای صنعتی باشد این امر ذاتاً به معنای سلب حقوق رهنی بانک ناشی از معاملات رهنی موضوع قانون اصلاح ماده 34 اصلاحی قانون ثبت نخواهد بود."
    },
    {
        "subject": "سوالات حقوقی",
        "question": "درصورتیکه بانک در پذیرش اعمال حق جانشینی و یا اجرای ماده 34 قانون ثبت حسن انتخاب داشته باشد رجحان با کدامیک از آندو است و اساسا“ نظر کلی در این مورد چیست؟",
        "answer": "در صورتیکه شرکت شهرکهای صنعتی سند رهنی را امضاء نموده باشد صدور اجرائیه به استناد قرارداد رهنی نسبت به اعمال حق جانشینی ترجیح دارد ولی چنانچه شرکت شهرکهای صنعتی ذیل قرارداد رهنی را امضاء ننموده باشد اعمال حق جانشینی نسبت به صدور اجرائیه به استناد قرارداد رهنی ترجیح دارد ."
    },
    {
        "subject": "سوالات حقوقی",
        "question": "آیا نابینایان می توانند از خدمات ملی کارت استفاده نمایند ؟ در صورت مثبت بودن پاسخ شرایط آن کدامند ؟",
        "answer": "بموجب بند « الف » شرایط و مقررات حساب ملی کارت : « حساب ملی کارت ، حسابی است که برای متقاضی ملی کارت افتتاح میگردد تا وجوه خود را به آن واریز و به هنگام نیاز با استفاده از ملی کارت نقدا” دریافت و یا بهای کالا و خدمات خریداری شده از پذیرندگان ملی کارت را از آن طریق پرداخت نماید . این حساب در زمره حسابهای سپرده قرض الحسنه جاری میباشد. » همچنین وفق بند (1) نامه عمومی شماره 64138 مورخ 1364/04/25 این اداره : « افتتاح حساب سپرده سرمایه گذاری کوتاه مدت و بلند مدت و قرض الحسنه پس انداز و جاری بدون دسته چک برای نابینایان به شرط آنکه کارت نمونه امضا صاحب حساب را شخص معتمد و امینی علاوه بر مشتری نابینا امضاء نماید و برداشت از حسابها با مهر و امضای صاحب حساب توأم با امضای شخص معتمد بعمل آید بلامانع می باشد . » ضمنا” طبق دستور العمل شماره نب/7160 مورخ 1373/11/18 اداره نظارت بر امور بانکهای بانک مرکـزی ج . ا . ا . در صورتیکه اشخاص روشندل باسواد بوده و قادر به ارائه نمونه امضای خود به بانک باشند و پس از آن نیز بتوانند اسناد و مدارک مربوطه را طبق نمونه امضای معرفی شده امضاء نمایند ، افتتاح حساب جاری جهت مشارالیهم با اخذ تعهدنامه مندرج در نامه عمومی فوق الاشعار امکانپذیر میباشد ."
    },
    {
        "subject": "سوالات حقوقی",
        "question": "آیا ترهین دو ملک با یک قرارداد جایز می باشد ؟",
        "answer": "ترهین دو ملک با یک قرارداد ، با توجه به بخشنامه 20ب اداره کل اعتبارات (‌رهن اموال غیرمنقول ) بلااشکال می باشد ، منتها اصلح است از تصریح به قدرالسهم خودداری گردد."
    },
    {
        "subject": "سوالات حقوقی",
        "question": "آیا اعطای تسهیلات از طریق وکالت امکان پذیر می باشد و آیا وکیل می تواند ضامن موکل گردد ؟",
        "answer": "وکالت ممکن‌است بطور مطلق برای تمام امور موکل باشدیا مقید و برای امریا امورخاصی و وکیل نمی‌تواند عملی را که ‌از حدود وکالت او خارج است انجام‌دهد ( مواد 660 و663 قانون مدنی) \nفلذا استفاده از تسهیلات بانکی توسط وکیل ، درصورتیکه در وکالتنامه تصریح شده باشد ، امکان پذیر است مگر در مورد تسهیلات مضاربه ، ضمناً برابر دستورالعمل بخشنامه 20 ب اداره کل اعتبارات کلیه امور لازم برای انجام عملیات مضاربه می بایستی طبق قرارداد مربوط ، راساً توسط « عامل » انجام پذیرد لذا امضای قرارداد و استفاده از سرمایه مضاربه نیز شخصاً بدون تفویض وکالت به غیر توسط خود عامل ( متقاضی و واجد شرایط تسهیلات بانک) صورت خواهد پذیرفت بنابراین در این نوع عقد ، بانک از قبول وکالتنامه و اعطای تسهیلات به وکیل به استناد آن معذور می باشد . \nاضافه می نماید شعب در هنگام اعطای تسهیلات و انجام معاملات و امضاء قراردادها توسط وکیل بدون درنظر گرفتن تاریخ تنظیم وکالتنامه ، می بایست تائیدیة جدیدی ( از دفترخانه تنظیم کننده وکالتنامه ) اخذ و ضمیمه پرونده نمایند. \n ضمناً وکیل می تواند بعنوان شخص حقیقی و اصیل ، ضامن موکل گردد و ضمانت وکیل منع قانونی ندارد ."
    },
    {
        "subject": "سوالات حقوقی",
        "question": "آیا می توان مطالبات بانک را از محل توقیف حق سرقفلی یا کسب و پیشه مدیون به حیطه وصول در آورد ؟",
        "answer": "مطابق ماده 62 آئین نامه اجرای مفاد اسناد رسمی لازم الاجرا بازداشت حقوق مدیون نسبت به سرقفلی یا منافع جایز است لیکن مزایده آن به لحاظ رعایت منافع اشخاص ثالث جایز نیست . علت اینکه قانونگذار فروش سرقفلی را جهت استیفاء طلب بستانکار جایز ندانسته رعایت حقوق اشخاص ثالث است زیرا انتقال سرقفلی یا حق کسب و پیشه مستلزم موافقت مالک یا مؤجر با انتقال آن به غیر می باشد و احراز موافقت یا عدم موافقت مالک یا مؤجر و نهایتا“ تعیین تکلیف حقوق مالک و مستأجر ملازمه با رسیدگی قضائی دارد که این امر از صلاحیت مراجع ثبتی خارج است و نتیجتا“ استیفاء حقوق بازداشت کننده بایستی از طریق مراجع قضایی پیگیری گردد تا در صورت بروز اختلاف بین صاحبان حق مورد رسیدگی قرار گرفته و براساس ماده 19 قانون مؤجر و مستأجر مصوب سال 1356 و سایر مقررات مربوطه تصمیم لازم اتخاذ و رفع اختلاف شود تا موجبات استیفاء حقوق بازداشت کننده سرقفلی یا حق کسب و پیشه فراهم گردد ."
    },
    {
        "subject": "سوالات حقوقی",
        "question": "تکمیل قراردادها ( مندرجات ) بصورت کاربنی اشکال قانونی دارد یا خیر ؟",
        "answer": "علیرغم اینکه تکمیل قراردادها بصورت کاربنی منع قانونی ندارد لیکن جعل اوراقی که بصورت کاربنی تکمیل شده است به مراتب سهل تر از اوراق دست نوشته است که در این راستا ، جهت جلوگیری از بروز مشکلات آتی ضمن احتراز از تنظیم قراردادها بصورت کاربنی ضروری است در تکمیل قراردادها علاوه بر عدم استفاده از کاغذ کاربن ، جهت تنظیم از خودکار یک رنگ استفاده شده و کلیه صفحات قرارداد نیز در هر نسحه به امضای طرفین قرارداد برسد ."
    },
    {
        "subject": "سوالات حقوقی",
        "question": "در اعطای تسهیلات به افراد بیسواد ضرورتی بر امضای قرارداد توسط دو نفر معتمد گیرنده تسهیلات وجود دارد یا خیر؟ در صورتیکه تسهیلات به بی سواد اعطاء شده و معتمدان وی ذیل قرارداد را امضاء نکرده باشند آیا می‌توان باستناداین قرارداد مطالبات بانک را وصول کرد؟",
        "answer": "در صورتیکه تسهیلات به بی سواد اعطاء شده و معتمدان وی ذیل قرارداد را امضاء نکرده باشند آیا می‌توان باستناداین قرارداد مطالبات بانک را وصول کرد؟ تمهيدات در نظر گرفته شده از سوي بانك مركزي و الزام بانكها به رعايت آنها جهت جلوگيري از سوء استفاده و در نهايت جلوگيري از تضييع حقوق طرفين است و به اين موضوع در فصل دوم بخشنامه 8ب به طور كامل اشاره شده است و رعايت بخشنامه‌هاي بانك الزامي است ضمناً عدم رعايت آن به صحت عقد خللي وارد نمي آورد و اگر شخص بي سواد مشمول اوصافي چون اختلاس، ورشكسته، ... و بطور كلي محجور نباشد از اهليت لازم براي انجام معامله برخوردار است. از طرفي بايد توجه داشت وفق مقررات، عقد محقق ميشود به قصد انشاء به شرط مقرون بودن به چيزي كه دلالت بر قصد كند كه در اين رابطه از مفاد مقررات جاري چنين استنباط ميشود كه مواردي چون، لفظ، اشاره، قبض و اقباض، اثر انگشت، امضاء، مهر و اعمال ديگري كه طرفين بوسيله آن انشاء معامله مي‌نمايند مبين قصد و رضاي طرفين است و اگر شخص بي سواد در تنظيم قرارداد انشاء معامله نموده باشد حتي اگر قرارداد توسط معتمدان وي امضاء نشده باشد بايد پاسخگوي تعهدات خود باشد"
    },
    {
        "subject": "سوالات حقوقی",
        "question": "مسائل مربوط به قانون صدور چک و نحوه صدور آن : \n\nخط زدن کلمه‌« حواله کرد » و یا قید شرط در متن چک تاثیری در پرداخت آن دارد ؟",
        "answer": "اصل بر حق نقل و انتقال اسناد تجاري مي باشد لذا خط زدن يا نزدن كلمه « حواله كرد» تاثيري در نقل و انتقال چك ندارد ."
    },
    {
        "subject": "سوالات حقوقی",
        "question": "چنانچه مشتری اعلام نماید به علت اختلاف حساب با دارنده چک ، بانک وجه چک را پرداخت ننماید آیا بانک مجاز به انجام این امر می باشد ؟",
        "answer": "در قانون چك مواردي كه صاحب حساب يا ذينفع مي تواند دستور عدم پرداخت چك را صادر نمايد بيان شده كه شامل مواري از قبيل مفقودي ، سرقت ، كلاهبرداري و يا خيانت در امانت و يا جرائمي از اين قبيل مي باشد و با توجه به اين موضوع كه اختلاف حساب جرم محسوب نمي گردد و هرگونه ادعايي از اين جهت بايد در محاكم حقوقي دادگستري مطرح گردد لذا بانك نمي تواند به استناد درخواست فوق از پرداخت وجه چك مورد نزاع خودداري نمايد."
    },
    {
        "subject": "سوالات حقوقی",
        "question": "آیا برای چکی که فاقد امضاء می باشد گواهی عدم پرداخت صادر می شود ؟",
        "answer": "خير، با عنايت به اينكه چك با امضاء ذيل آن سنديت مي يابد و از شرايط اساسي و صحت صدور چك ، وجود امضاء صاحب حساب مي باشد فلذا چك بدون امضاء فاقد اعتبار بوده و بانك مجاز به صدور گواهينامه عدم پرداخت نمي باشد."
    },
    {
        "subject": "سوالات حقوقی",
        "question": "آیا بانک می تواند چکهایی که تاریخ آن مربوط به تصدی شهردار سابق می باشد و شهردار جدید امضاء نموده پرداخت نماید یا خیر؟",
        "answer": "خير ، چرا كه صورت ظاهري چكهاي مذكور حاكي از جعل بوده و جرم مي باشد و دراينصورت مي بايست پس از اعلام امضاء مجاز جديد تاريخ چك ظهرنويسي و اصلاح گردد."
    },
    {
        "subject": "سوالات حقوقی",
        "question": "آیا چکهایی که مشتری صادر نموده و قبل از مراجعه چکها به بانک صادرکننده فوت نموده است قابل پرداخت می باشد یا خیر ؟",
        "answer": "با توجه به قانون تجارت چك اصل براين است كه تاريخ صدور و سررسيد چك يكي باشد چنانچه تاريخ چك مقدم بر تاريخ فوت مشتري باشد بانك موظف به پرداخت آن مي باشد و اگر تاريخ چك مؤخر بر تاريخ فوت باشد با توجه به اصل مذكور، پرداخت وجه چك منوط به رضايت وراث مي‌باشد. "
    },
    {
        "subject": "سوالات حقوقی",
        "question": "صاحب حساب درخواست می نماید تصویری از متن و ظهر یکی از چکهای صادره توسط ایشان را دراختیار او قرار دهند تکلیف شعبه چیست ؟",
        "answer": "بموجب بند 15 مقررات و شرايط عمومي افتتاح حساب سپرده قرض الحسنه جاري ارائه تصویر متن و ظهر چک صادره به صاحب حساب با تقاضای کتبی وی و پرداخت هزینه مربوطه امکانپذیر است.البته رونوشت يا عكس چك صادره در صورتي به او داده خواهد شد كه فقط شخصي كه چك بنام او صادر شده وجه چك را دريافت و يا به حساب خود منظور نموده باشد ليكن اگر چك داراي ظهرنويسي مشتري باشد ، بانك بمنظور حفظ اسرار ظهرنويس يا ظهرنويسان فقط رونوشت يا عكس متن چك را به صاحب حساب خواهد داد مگر اينكه از طرف مراجع ذيصلاح قضايي رونوشت يا عكس ظهر چك تقاضا گردد."
    },
    {
        "subject": "سوالات حقوقی",
        "question": "چکهایی که توسط مشتریان با ماژیک فسفری تحریر و یا علامت گذاری گردیده اند قابل پرداخت می باشند یا خیر ؟",
        "answer": "بموجب قانون صدور چك موضوع تحرير يا علامت گذاري چك توسط مشتريان با ماژيك فسفري در مقررات قانوني عنوان نگرديده ، لذا پرداخت اينگونه چكها به صرف تحرير يا علامت گذاري آن با ماژيك فسفري در صورتيكه ساير اركان چك كاملاً صحيح و بدون عيب و نقص باشد از نظر حقوقي بلااشكال است ."
    },
    {
        "subject": "سوالات حقوقی",
        "question": "آیا شعب بانک ملی در داخل کشور می توانند نسبت به تائید امضاء فتوکپی چکهای ارسالی توسط شعب خارج از کشور در حدود عرف بانکداری اقدام نمایند ؟",
        "answer": "طبق ماده 4 قانون صدور چک در مواردی که وجه چکی که جهت وصول به بانک ارائه گردیده به عللی قابل پرداخت نباشد بانک مکلف به صدور گواهینامه عدم پرداخت بوده و در برگه مزبور ، مطابقت امضاء صادرکننده چک ( یا عدم مطابقت آن ) با نمونه امضاء موجود در بانک « در حدود عرف بانکداری » توسط بانک تصدیق می گردد ( که این امر ملازمه با رویت اصل چک توسط شعبه محال علیه دارد. ) حسب مفاد فصل هشتم از بخش دوم بخشنامه 8ب ( درخواست گواهی امضاء از طرف مشتریان ) و نامه عمومی شماره 65281 مورخ 65/10/23 اداره حقوقی ودعاوی ، بانک از نظر قانونی مرجع صالح برای تصدیق امضاء نیست و رسیدگی به صحت امضای مشتریان در داخل بانک فقط مربوط به امور داخلی است . بنابراین درصورتیکه چکهای ارسالی در حضور مسئولین شعب خارج از کشور امضاء شده و این امر مورد تائید مسئولین مزبور بوده و فتوکپی ارسالی نیز منطبق با اصل چک باشد ، صرفاً تائید این که امضای فتوکپی چک ارسالی درحدود عرف بانکداری با امضاء موجود نزد شعبه تطبیق می نماید بلامانع به نظر می رسد ."
    },
    {
        "subject": "سوالات حقوقی",
        "question": "آیا نوشتن مندرجات چک با مداد یا خودکار قرمز یا استفاده از دو یا چند رنگ یا استفاده از اعداد و حروف انگلیسی در متن چک ، مانعی برای پرداخت وجه چک می باشد ؟",
        "answer": "با توجه به عدم مانع قانوني ، به نظر مي رسد اشكالي نداشته باشد. "
    },
    {
        "subject": "سوالات حقوقی",
        "question": "آیا برای اشخاصی که مدعی فقدان گواهینامه عدم پرداخت چک می باشد می توان گواهینامه المثنی صادر نمود ؟",
        "answer": "در صورتيكه در گواهينامه عدم پرداخت كه بدرخواست مشتري مبني بر فقدان ، مجدداً صادر مي‌شود به المثني بودن آن تصريح و توضيحات لازم و شماره و تاريخ گواهينامه قبلي در حاشيه آن درج گردد به نحوي كه المثني بودن آن براي مرجع قضايي واضح و روشن باشد به نظر اشكالي ندارد."
    },
    {
        "subject": "سوالات حقوقی",
        "question": "آیا پرداخت وجه چک برگشت شده ای که فاقد گواهینامه عدم پرداخت می باشد (مثلاً به علت فقدان ) امکان دارد ؟",
        "answer": "چنانچه مشتري كتباً‌ به موضوع مذكور اشاره و تصريح نمايد و آثار و مسئوليتهاي ناشي از فقدان گواهينامه عدم پرداخت را شخصاً تقبل نمايد به نظر مي رسد پرداخت وجه چنين چكي بلامانع است."
    },
    {
        "subject": "سوالات حقوقی",
        "question": "آیا به رهن گرفتن زمین (زمین با کاربری مسکونی و تجاری) در حال حاضر امکان پذیر می باشد؟",
        "answer": "وفق نظریه مشورتی مورخ 1383/04/07کمیسیون حقوقی بانکها با عنایت به عدم نسخ صریح قانون معاملات زمین مصوب سال 1354 ابهامات موجود در سایر قوانین مصوب در مورد معاملات زمین منجمله قانون منع فروش و واگذاری اراضی فاقد کاربری مسکونی مصوب 1381 قبول پلاکهایی که بصورت زمین می‌باشند، بعنوان وثیقه مورد توصیه نمی باشند. . 1- ترهین ملک تجاری با توجه به نامه عمومی شماره 82035 مورخ 1385/02/23 اداره ساختمان (سابق) با لحاظ سرقفلی : اگرچه رهن املاک تجاری با رعایت دستورالعملهای صادره و مقررات مربوطه بلااشکال می‌باشد معهذا بایستی توجه نمود که احراز واگذاری منافع املاک تجاری به غیر به سهولت امکان پذیر نبوده و بانک نیز متعذر از این امر است. ضمن آنکه با اعطاء تسهیلات و درصورت عدم تصفیه مطالبات بانک ناشی از تسهیلات اعطایی و اقدام اجرایی، مشکلات مربوط به رهن اینگونه املاک از قبیل اخذ مفاصاحساب سازمان تامین اجتماعی، مفاصاحساب دارایی، ادعای اشخاص ثالث در ملک و یا حقوق راجع به آن متوجه بانک بوده و مشکلاتی را نیز برای بانک درصورت تملیک به هنگام تخلیه و فروش دربر خواهد داشت. قابل توجه است که در قراردادهای رهنی بانک ( سری 4000) حق انتقال عین و منافع مورد رهن و حقوق راجع به آن نظیر حق سرقفلی از راهن سلب گردیده و براین اساس چنانچه راهن بعد از ثبت سند رهنی مبادرت به فروش حق سرقفلی مرهونه، به غیر بنماید درصورت تملیک مورد وثیقه توسط بانک و با درخواست مرتهن، اجرای ثبت مکلف به تخلیه آن خواهد بود مگر اینکه متصرف و مدعی مالکیت حق سرقفلی، مدارک و مستنداتی به مرجع قضایی ارائه بنماید که مثبت رابطه استیجاری و حقوقی کسبی وی به تاریخ قبل از تنظیم سند رهنی بانک باشد که در فرض اخیر، علی الخصوص چنانچه ارزش سرقفلی در ارزیابی لحاظ شده باشد عملاً بانک را با کسر وثیقه مواجه خواهد نمود. بنابراین درصورتیکه عدم واگذاری منافع ملک تجاری مورد رهن به غیر، از نظر شعبه تسهیلات دهنده بطور قطع محرز باشد، می‌توانند با لحاظ مشکلات مربوط به رهن املاک تجاری، ارزش سرقفلی را در ارزیابی لحاظ نموده درغیراینصورت با کسر ارزیابی حق سرقفلی مبادرت به ارتهان ملک نمایند."
    },
    {
        "subject": "سوالات حقوقی",
        "question": "اگر کسی ایران چک یک میلیون ریالی دارد، جهت نقد کردن آن باید چه اقدامی انجام دهد؟",
        "answer": "اگر مشتری چنین چکهایی در دست داشت و به شرط آنکه مهر بانک ملی داشته باشد، می تواند باید با در دست داشتن چک و کارت ملی به شعب بانک ملی مراجعه نماید تا با پشت نویسی کامل مبلغ چک را دریافت کند."
    },
    {
        "subject": "سوالات حقوقی",
        "question": "اگر چکی که نباید رفع سوء گردد، سهواً توسط شعبه رفع سوء‌ شود، جهت ثبت مجدد چه اقدامی باید انجام داد؟",
        "answer": "شعبه باید فرم گواهینامه عدم پرداخت چک را به همراه کپی شناسنامه و کارت ملی به اداره کل ارزیابی و اعتبارسنجی مشتریان جهت ثبت در فایل چکهای برگشتی ارسال نماید ."
    },
    {
        "subject": "سوالات حقوقی",
        "question": "اگر در سیستم متمرکز شعبه برای مشتری چک برگشتی نمایش داده شود، اما به هنگام استعلام از بانک مرکزی ج .ا.ا فاقد سابقه گزارش گردد، شعبه باید چه اقدامی انجام دهد؟",
        "answer": "پس از اخذ استعلام از بانک مرکزی ج .ا.ا ، شعبه باید نسبت به دریافت مدارک رفع سوء اثر از مشتری به همراه کارمزد اقدام و سپس در سیستم متمرکز شعبه نسبت به رفع سوء اثر آن اقدام نماید."
    },
    {
        "subject": "سوالات حقوقی",
        "question": "در پاسخ رفع سوء اثر منظور از پیغام خطا تحت عنوان «شعبه مجاز به رفع سوء اثر نمی باشد» چیست و چه اقدامی باید کرد؟",
        "answer": "در اینگونه مواقع شعبه مربوطه کد شعبه برگشت زننده را اشتباه درج نموده که می بایست پس از اخذ استعلام از سامانه الکترونیکی به کد شعبه برگشت زننده توجه و با همان کد رفع سوء‌اثر گردد ."
    },
    {
        "subject": "سوالات حقوقی",
        "question": "آیا چک یک بانک دیگر را می توان در شعبه ای غیر از شعبه افتتاح کننده حساب وصول نمود؟",
        "answer": "بلی"
    },
    {
        "subject": "سوالات حقوقی",
        "question": "مسائل مربوط به قانون صدور چک و نحوه صدور آن: خط زدن کلمه ‌«حواله کرد» و یا قید شرط در متن چک تاثیری در پرداخت آن دارد؟",
        "answer": "اصل بر حق نقل و انتقال اسناد تجاری می باشد لذا خط زدن یا نزدن کلمه «حواله کرد» تاثیری در نقل و انتقال چک ندارد."
    },
    {
        "subject": "سوالات حقوقی",
        "question": "اگر مشتری به علت اختلاف با دارنده چک، از بانک تقاضا کند که وجه چک را پرداخت ننماید، آیا این انجام این کار برای بانک جایز است؟",
        "answer": "خیر- بانک فقط در مواردی که مفقودی - سرقت - کلاهبرداری یا خیانت در امانت یا جرائمی از این قبیل باشد، می تواند چک را مسدود کند"
    },
    {
        "subject": "سوالات حقوقی",
        "question": "اگر چک مفقود شود، چه اقدامی باید انجام داد؟",
        "answer": "مشتری باید به شعبه مراجعه نموده و مفقودی چک را اطلاع دهد. شعبه نیز حداکثر تا یک هفته آن چک را مسدود می کند. جهت نسداد چک برای مدت بیشتر باید حتماً نامه مراجع قضایی به بانک ارائه شود."
    },
    {
        "subject": "سوالات حقوقی",
        "question": "در مورد چکی که منجر به صدور گواهینامه عدم پرداخت شده، آیا بعد از صدورگواهینامه قابل انتقال به غیرخواهد بود؟",
        "answer": "بله - درصورت کفایت موجودی قابل پرداخت نیز خواهد بود اما حق شکایت کیفری نخواهد داشت."
    },
    {
        "subject": "سوالات حقوقی",
        "question": "اگر روی حواله کرد خط خورده باشد، آیا می توان چک را به شخص دیگری انتقال داد؟",
        "answer": "بله - قابل انتقال است و مشکلی نیست."
    },
    {
        "subject": "سوالات حقوقی",
        "question": "اگر مشتری چک برگشتی داشته باشد، اما نداند در دست چه کسی است، چه اقدامی باید انجام دهد؟",
        "answer": "باید وجه چک را به حساب واریز و از بانک بخواهد وجه را در حساب بلوکه کند تا دارنده چک به شعبه مراجعه و مبلغ چک را اخذ نماید و یا وجه مذکور 2 سال در حساب بماند تا رفع سوء شود."
    },
    {
        "subject": "سوالات حقوقی",
        "question": "سامانه سما چیست؟",
        "answer": "سامانه مبادلات الکترونیکی چک که حذف فیزیکی چکها از مبادلات سیستم بانکی را انجام می دهد."
    },
    {
        "subject": "سوالات حقوقی",
        "question": "جهت اخذ دسته چک چه اقدامی باید انجام داد؟",
        "answer": "باید حتماً به همان شعبه افتاح کننده حساب جاری مراجعه کرد."
    },
    {
        "subject": "سوالات حقوقی",
        "question": "اگر شخصی چکی را در وجه شخص دیگری صادر کند، آن شخص دوم می تواند چک را به نفر سومی واگذار کند؟",
        "answer": "بله- شخص دوم باید پشت چک را ظهرنویسی و امضا کرده و بنویسد: \"پس از وصول در وجه(شخص سوم) پرداخت شود.\""
    },
    {
        "subject": "سوالات حقوقی",
        "question": "تنظیم وکالت کاری و رسمی برای انجام امور بانکی به چه صورت باید صورت پذیرد؟",
        "answer": "از طریق دفترخانه اسناد رسمی نسبت به تنظیم وکالتنامه در مورد موضوع مد نظر با تعیین حدود اختیارات وکیل صورت می پذیرد."
    },
    {
        "subject": "سوالات حقوقی",
        "question": "آیا برای چکهایی که فاقد امضاء می باشند و از طریق اتاق پایاپای اسناد بانکی برای شعب ارسال می شوند می توان گواهینامه عدم پرداخت صادر نمود؟",
        "answer": "خیر چک فاقد امضاء عنوان سند تجاری نداشته و قابل ارائه جهت وصول وجه را ندارد."
    },
    {
        "subject": "سوالات حقوقی",
        "question": "آیا برای چکهایی که می بایست دارای تائیدیه بوده ولیکن در هنگام ارائه ، تائیدیه همراه چک نباشد، می توان برگه زد؟",
        "answer": "اصلح است دارنده چك را جهت اخذ تائيديه و ارائه آن به بانك ، به سازمان دولتي مورد نظر دلالت نمود تا موجبات رعايت دستورالعمل صادره و پرداخت وجه چك فراهم گردد."
    }
]